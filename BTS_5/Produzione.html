<!DOCTYPE html>
<html>
<head>
    <link rel="stylesheet" href="https://stackpath.bootstrapcdn.com/bootstrap/4.1.3/css/bootstrap.min.css" integrity="sha384-MCw98/SFnGE8fJT3GXwEOngsV7Zt27NXFoaoApmYm81iuXoPkFOJwJ8ERdknLPMO" crossorigin="anonymous"></link>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <title>Riverdale</title>
</head>
<body  style="background-color:#2F1BA0;">
<div>
<h3 class="text-warning">Produzione</h3>
<p class="text-warning">Concezione
Riverdale, dal nome della città fittizia in cui è ambientata, la stessa protagonista di vari fumetti della Archie Comics, era stata originariamente concepita per la Fox, entrando formalmente in pre-produzione nel corso del 2014.[5] Tuttavia la Fox, non pienamente convinta dal progetto sviluppato dal direttore creativo della Archie Comics Roberto Aguirre-Sacasa insieme al produttore Greg Berlanti, rinunciò a portarlo avanti. Nel corso del 2015 il progetto fu quindi acquisito dalla The CW, rete che già trasmetteva diverse serie scritte e prodotte da Berlanti, la quale ordinò la produzione di un episodio pilota il 29 gennaio 2016, prima di confermare la produzione di una prima stagione completa il seguente 13 maggio.[6][7]

Rispetto ai fumetti, la serie offre un approccio più cupo, mescolando dramma sexy, maldicenze, gialli e omicidi; differentemente quindi dalle tradizionali sfumature più dolci che per decenni hanno caratterizzato i personaggi di Archie, la serie segue una via più tenebrosa iniziata particolarmente con il fumetto horror del 2013 Afterlife with Archie, anch'esso scritto da Aguirre-Sacasa.[8] Per le atmosfere misteriose e il tema centrale dell'omicidio fu accostata, a partire dal suo autore, a Twin Peaks, ma per il resto anche a varie "soap per adolescenti" come 90210, Gossip Girl e Pretty Little Liars.[9]

Casting
Il 9 febbraio 2016 Cole Sprouse e Lili Reinhart furono i primi ad entrare nel cast principale, per i ruoli di Jughead Jones e Betty Cooper.[10] Nei giorni seguenti si unirono al cast anche K.J. Apa, per il ruolo del protagonista Archie Andrews; Ashleigh Murray, per il ruolo di Josie McCoy; Madelaine Petsch, per il ruolo di Cheryl Blossom; Luke Perry, per il ruolo del padre di Archie, Fred Andrews; e Camila Mendes, per la parte di Véronica Lodge.[11][12][13][14]

Il mese seguente furono ingaggiati anche Marisol Nichols e Mädchen Amick, rispettivamente per i ruoli di Hermione Lodge e Alice Cooper,[15][16] oltre a Ross Butler, Cody Kearsley, Daniel Yang e Casey Cott, quest'ultimo per il ruolo di Kevin Keller, il primo personaggio apertamente omosessuale dell'universo Archie Comics.[17][18] Dopo la produzione del pilot, tra i mesi di agosto e settembre, nel cast ricorrente si aggiunsero Skeet Ulrich, interprete di FP Jones, Robin Givens, interprete di Sierra McCoy, e Shannon Purser, divenuta nota poche settimana prima grazie al suo debutto televisivo in Stranger Things, per il ruolo di Ethel Muggs.[19][20][21] A ottobre fu inoltre annunciata la presenza di Raúl Castillo, per il ruolo di Oscar, mentre a dicembre quella di Molly Ringwald, interprete di Mary Andrews, la madre di Archie.[22][23]

Riprese
La serie è girata a Vancouver; le riprese del pilot si svolsero dal 14 al 31 marzo 2016, mentre la produzione del resto degli episodi della prima stagione iniziò il 7 settembre 2016, terminando all'inizio di febbraio 2017.[24][25]</p>
</div>
</body>
</html>